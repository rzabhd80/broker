تا زمانیکه رسید انتخاب رشته را دریافت نکنید ، انتخاب رشته شما ثبت نشده است و در صورت عدم دریافت رسید انتخاب رشته سازمان سنجش مسوولیتی در این خصوص نخواهد داشت.
طبق مصوبه جلسه 209 شورای ستاد راهبری اجرای نقشه جامع علمی کشور شورای عالی انقلاب فرهنگی به تاریخ 1403/06/06، از سال 1404 به بعد، پذیرفته‌شدگان تمام دوره‌های پزشکی، دندانپزشکی، داروسازی و دامپزشکی، اعم از رایگان و غیر رایگان، و پذیرفته‌شدگان تمام دوره‌های آموزش رایگان (شامل دوره‌های روزانه، محروم، فرهنگیان، بورسیه) در تمامی آزمون‌ها و رشته محل‌ها که پذیرش آنها با آزمون دانشگاه‌ها و مؤسسات آموزش عالی سال قبل صورت گرفته، چه در دانشگاه یا موسسه قبولی ثبت‌نام کرده و چه ثبت‌نام نکرده باشند، اجازه شرکت مجدد در همان آزمونی که در آن پذیرفته شده‌اند را در سال بعد ندارند. در صورت تمایل به شرکت مجدد در آزمون دو سال بعد از سال قبولی، باید قبل از شروع زمان ثبت‌نام آن آزمون، از دانشگاه یا موسسه قبولی انصراف قطعی دهند. به عبارت دیگر چنانچه در آزمون سراسری سال 1403 در رشته‌های پزشکی، دندانپزشکی، داروسازی و دامپزشکی اعم از رایگان و غیر رایگان (تمامی دوره‌ها شامل روزانه، نوبت دوم، تعهدی، محروم، شهریه‌پرداز، پردیس خودگردان، دانشگاه آزاد اسلامی و ...) یا در رشته‌های پذیرش با آزمون تمامی گروه‌های آزمایشی در دوره‌های آموزش رایگان (شامل، دوره‌های روزانه، محروم، دانشگاه تربیت دبیر شهید رجائی، بورسیه) پذیرفته شوید، چه در دانشگاه قبولی ثبت‌نام کرده یا ثبت‌نام نکنید، اجازه شرکت در آزمون سراسری سال 1404 را ندارید و برای شرکت در آزمون سراسری سال 1405 باید قبل از شروع زمان ثبت نام نوبت اول آزمون سراسری سال 1405 از دانشگاه یا موسسه قبولی، انصراف قطعی دهید
داوطلباني كه درآزمون سراسري سال 1402 پذيرفته شده و درآزمون سراسري سال 1403 نيز پذيرفته ميشوند، قبولي سال 1402 آنان لغو شده و اجازه ادامه تحصيل در كدرشته محل قبولي سال قبل را ندارند
